Hvis en ligning indeholder en ukendt funktion og dens afledede, og tiden betragtes kontinuert, er det en \textit{differentialligning}.

Differentialligninger kan eksempelvis bruges til at beskrive økonomiske fænomener og fysiske love. I dette projekt vil der blive lagt fokus på, hvordan sådanne dynamiske systemer kan beskrive økonomiske fænomener. Differentialligninger benyttes til at beskrive dynamiske systemer som indkomst og priser, med fokus på ændringer i disse, når en variabel påvirkes. 

I dette projekt vil der blive arbejdet med \textit{sædvanlige differentialligninger}, hvilket betyder, at der indgår en ubekendt funktion og funktionens differentialkvotienter. Antallet af differentialkvotienter afhænger af differentialligningens orden.

